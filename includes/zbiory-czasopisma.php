<div class="row">
    <div class="col-md-3"><img src="img/czasopisma/agro.bmp"></div>
    <div class="col-md-9">
        <h1>AGRO PODKARPACIE</h1>
        <br>
        Miesięcznik PODKARPACKIEGO OŚRODKA DORADZTWA ROLNICZEGO i PODKARPACKIEJ IZBY ROLNICZEJ, który trafia do rolników w całym województw.
    </div>
</div>
<br>
<br>
<div class="row">
    <div class="col-md-3"><img src="img/czasopisma/auto.bmp"></div>
    <div class="col-md-9">
        <h1>Auto Moto Serwis</h1>
        <br>
        Magazyn zajmuje się pisaniem artykułów na takie tematy jak akcesoria samochodowe, elektronika samochodowa, serwisowanie pojazdów, sprzęt warsztatowy, technologia napraw, urządzenia warsztatowe i wiele innych ciekawych tematów. To doskonałe kompendium wiedzy, wzbogacone o nowinki techniczne i opisy ciekawych konstrukcji przeznaczone dla pracowników stacji serwisowych, diagnostycznych i obsługi pojazdów. Jego zawartość zainteresuje także każdego kierowcę, który samodzielnie naprawia swój samochód.
    </div>
</div>
<br>
<br>
<div class="row">
    <div class="col-md-3"><img src="img/czasopisma/bibl.bmp"></div>
    <div class="col-md-9">
        <h1>Biblioteka w Szkole</h1>
        <br>
       Miesięcznik nauczycieli bibliotekarzy. Adresowany do szkół wszystkich typów. Czytany również przez dyrektorów i nauczycieli przedmiotów humanistycznych. Zawiera materiały praktyczne - m.in. porady ekspertów, scenariusze zajęć, materiały repertuarowe i promocyjne oraz wiele porad prawnych. Poza tym opinie, dyskusje, informacje środowiskowe.
    </div>
</div>
<br>
<br>
<div class="row">
    <div class="col-md-3"><img src="img/czasopisma/charaktery.bmp"></div>
    <div class="col-md-9">
        <h1>Charaktery</h1>
        <br>
       Polski miesięcznik popularnonaukowy ukazujący się od 1997 roku, poświęcony psychologii. Charaktery to z założenia pismo popularyzujące wiedzę psychologiczną w sposób zrozumiały dla przeciętnego człowieka. Na łamach magazynu publikowane są artykuły odsłaniające zasady funkcjonowania ludzkiego umysłu, poświęcone relacjom między ludźmi, uczące poznawania własnych emocji, a także analizujące mechanizmy powstawania kryzysów i uzależnień. W Charakterach ukazują się także porady psychologów i stały cykl przeznaczony dla dorosłych dzieci alkoholików. Miesięcznik regularnie informuje o aktualnych trendach naukowych w psychologii oraz konferencjach naukowych.
    </div>
</div>
<br>
<br>
<div class="row">
    <div class="col-md-3"><img src="img/czasopisma/chip.bmp"></div>
    <div class="col-md-9">
        <h1>Chip</h1>
        <br>
      Miesięcznik zajmujący się tematyką informatyczną i nowymi technologiami. Zawiera informacje o nowościach na rynku komputerowym, rankingi oraz testy sprzętu, download, blogi czytelników, forum.
    </div>
</div>
<br>
<br>
<div class="row">
    <div class="col-md-3"><img src="img/czasopisma/cogito.bmp"></div>
    <div class="col-md-9">
        <h1>Cogito</h1>
        <br>
      Dwutygodnik edukacyjny dla licealistów. Życie, nauka, matura, studia, kultura, rozrywka. Jedyne pismo edukacyjne, które w sposób rzetelny pomaga przygotować się do matury z języka polskiego, angielskiego, matematyki, biologii, geografii i WOS-u. Radzi też przy dokonywaniu wyboru studiów wyższych. W dziale Studia informuje o egzaminach na wszystkie wydziały, opisuje specyfikę studiów, przedstawia perspektywy pracy. Zawsze jest blisko spraw młodych. Promuje dobrą i ambitną rozrywkę. Na łamach pisma młodzi ludzie znajdują również ciekawe wywiady, reportaże, dział kulturalny oraz konkursy z atrakcyjnymi nagrodami.
    </div>
</div>
<br>
<br>
<div class="row">
    <div class="col-md-3"><img src="img/czasopisma/glos.bmp"></div>
    <div class="col-md-9">
        <h1>Głos Nauczycielski</h1>
        <br>
     Tygodnik społeczno-oświatowy zajmujący się problematyką nauczania - aktualności, felietony, reportaże, konkursy, forum.
    </div>
</div>
<br>
<br>
<div class="row">
    <div class="col-md-3"><img src="img/czasopisma/hotelarz.bmp"></div>
    <div class="col-md-9">
        <h1>Hotelarz</h1>
        <br>
      Najstarsze (wydawane od 1962 roku) pismo sektora branży hotelarskiej w Polsce. Najpopularniejszy miesięcznik skierowany do branży hotelarskiej. Już od niemal pół wieku dostarcza specjalistycznej wiedzy, inspiruje a także wspiera rynek hotelarski szeregiem działań prośrodowiskowych. Działy: aktualności, finanse, głośne imprezy, hotel z pomysłem, raport, rynek hoteli, SPA, szkolnictwo, technologie i wyposażenie, temat miesiąca, wywiad, z historii hotelarza, zarządzanie i marketing.
    </div>
</div>
<br>
<br>
<div class="row">
    <div class="col-md-3"><img src="img/czasopisma/jezyk.bmp"></div>
    <div class="col-md-9">
        <h1>Język niemiecki</h1>
        <br>
     Kwartalnik dla nauczycieli oraz lektorów języka niemieckiego Czasopismo dla nauczycieli wszystkich typów szkół i poziomów nauczania. Stanowi odpowiedź na wielokrotnie zgłaszane przez nauczycieli języka niemieckiego zapotrzebowanie na materiał umożliwiający atrakcyjną naukę języka. W czasopiśmie, które zdecydowanie różni się od innych istniejących na rynku wydawnictw prasowych, znajduje się wiele nowatorskich rozwiązań glottodydaktycznych, potrzebnych we współczesnym nauczaniu. Materiały publikowane na łamach można łatwo zaadoptować na potrzeby prowadzonych zajęć.
    </div>
</div>
<br>
<br>
<div class="row">
    <div class="col-md-3"><img src="img/czasopisma/materialy.bmp"></div>
    <div class="col-md-9">
        <h1>Materiały Budowlane</h1>
        <br>
        Miesięcznik Materiały Budowlane jest ogólnopolskim, fachowym czasopismem o przeszło sześćdziesięcioletniej tradycji (ukazuje się od 1946 r.), niezbędnym w pracy każdej osoby zawodowo związanej z budownictwem.
    </div>
</div>
<br>
<br>
<div class="row">
    <div class="col-md-3"><img src="img/czasopisma/mlody.bmp"></div>
    <div class="col-md-9">
        <h1>Młody Technik</h1>
        <br>
        Ten niezwykle popularny miesięcznik ukazuje się od 1932 roku. Skierowany jest do szerokiej rzeszy odbiorców, a szczególnie do młodzieży szkolnej. Każdy, kto interesuje się współczesną techniką i kierunkami jej rozwoju znajdzie w Młodym Techniku coś dla siebie. Jest to jedyny tytuł w segmencie nauk ścisłych i techniki, zalecany jako lektura dla uczniów szkół podstawowych i ponadpodstawowych. Uczniowie i nauczyciele szczególnie cenią rubryki edukacyjne odnoszące się wprost do przedmiotów szkolnych takie jak: Chemia, Fizyka, Matematyka, jak również rubryki rozwijające dodatkowe zainteresowania, tj. Jak to działa, Jak to robią, Historia odkryć i wynalazków. Są też działy dla majsterkowiczów i modelarzy.
    </div>
</div>
<br>
<br>
<div class="row">
    <div class="col-md-3"><img src="img/czasopisma/murator.bmp"></div>
    <div class="col-md-9">
        <h1>Murator</h1>
        <br>
        Murator to najchętniej czytany miesięcznik dla budujących i remontujących domy. W Muratorze znajdziesz fachowe porady dotyczące nie tylko budowania i remontu domów jednorodzinnych. Podpowiadamy, jaki wybrać projekt domu, jak zabrać się za prace wykończeniowe a także jakie są najważniejsze zasady projektowania wnętrz. Murator to rzetelne artykuły na temat planowania i budowy instalacji elektrycznej, grzewczej czy wodno-kanalizacyjnej. Z miesięcznika dowiesz się, jakie wybrać urządzenia grzewcze, aby koszty ogrzewania były jak najniższe. Wyjaśniamy też, jak właściwie interpretować prawo budowlane i warunki techniczne. Jak prowadzić rozmowy z ekipą budowlaną, jak kontrolować poszczególne etapy budowy domu. Dzięki naszym poradom wybudujesz po prostu piękny i nowoczesny dom. Z Muratorem budowa domu i remont domu będą prostsze.
    </div>
</div>
<br>
<br>
<div class="row">
    <div class="col-md-3"><img src="img/czasopisma/national.bmp"></div>
    <div class="col-md-9">
        <h1>National Geographic Polska</h1>
        <br>
        Popularnonaukowy miesięcznik poświęcony geografii, odkryciom, podróżom, kulturze, naukom ścisłym itp., ukazujący się od października 1999 roku. Jest to polska wersja językowa amerykańskiego magazynu National Geographic. The National Geographic Magazine, potem skrócony do National Geographic, jest jednym z najbardziej znanych na świecie czasopism amerykańskich. Ukazuje się 12 razy w roku, niekiedy pojawiają się także numery specjalne. Jego charakterystyczną cechą jest żółta obwódka i twardy, "książkowy" grzbiet.
    </div>
</div>
<br>
<br>
<div class="row">
    <div class="col-md-3"><img src="img/czasopisma/nowiny.bmp"></div>
    <div class="col-md-9">
        <h1>Nowiny</h1>
        <br>
        Podkarpacki dziennik regionalny. Gazeta ukazuje się w południowo-wschodniej Polsce. Redakcja mieści się w Rzeszowie, stolicy województwa podkarpackiego. Nowiny ukazują się na rynku od 1949 r. W swej ponad 50-letniej historii przeszły wiele przełomów. Najważniejszym był rok 1990, kiedy to z gazety podporządkowanej partyjnej ideologii, stały się dziennikiem niezależnym. Nowiny są absolutnym liderem na lokalnym rynku pod względem czytelnictwa i sprzedaży. Gazeta jest też postrzegana jako najbardziej opiniotwórczy dziennik lokalny i ceniony nośnik reklamy. Swym zasięgiem obejmuje województwo podkarpackie i obrzeża województw: lubelskiego, świętokrzyskiego i małopolskiego. Weekendowe wydanie gazety ukazuje się nawet w USA!
    </div>
</div>
<br>
<br>
<div class="row">
    <div class="col-md-3"><img src="img/czasopisma/warsztat.bmp"></div>
    <div class="col-md-9">
        <h1>Nowoczesny Warsztat</h1>
        <br>
        Ogólnopolski miesięcznik dla fachowców branży motoryzacyjnej o tematyce warsztatowej przeznaczonej m.in. dla sektora naprawczego. Jest adresowany zarówno dla naprawiających pojazdy, jak również dla całego zaplecza związanego z tą branżą – producenci, importerzy, dystrybutorzy, hurtownie, organizacje itd. Jest to przede wszystkim miejsce aktywnej promocji produktów i usług związanych z branżą warsztatową. Miesięcznik zawiera m.in.: aktualne informacje branżowe, wydarzenia z kraju i ze świata, fachowe porady itp., relacje fotograficzne z imprez branżowych, filmy dla mechaników, szeroki dostęp do fachowej wiedzy, niezbędnej w każdym nowoczesnym i ekologicznym warsztacie samochodowym, stacji kontroli pojazdów, hurtowni, sklepie motoryzacyjnym itp., ogłoszenia, katalog firm i wiele innych.
    </div>
</div>
<br>
<br>
<div class="row">
    <div class="col-md-3"><img src="img/czasopisma/podkarpackie.bmp"></div>
    <div class="col-md-9">
        <h1>Podkarpackie Wiadomości Rolnicze</h1>
        <br>
        Nowa gazeta PODR w Boguchwale. Od 1 lutego 2014 r. Podkarpacki Ośrodek Doradztwa Rolniczego w Boguchwale wydaje nowe czasopismo rolnicze pt. „Podkarpackie Wiadomości Rolnicze" o zasięgu wojewódzkim. W czasopiśmie znajdują się artykuły na temat działalności samorządu województwa, stowarzyszeń, organizacji, KGW, a także informacje z instytucji okołorolniczych, artykuły z zakresu doradztwa technologicznego oraz ochrony środowiska. Zamieszczane są także relacje z wydarzeń i ciekawych inicjatyw na Podkarpaciu, wywiady z interesującymi ludźmi. Nie brak również porad prawnych, ważnych informacji z zakresu ekonomii, agroturystyki, gospodarstwa domowego i zdrowego trybu życia. Na łamach czasopisma poruszane są najważniejsze zagadnienia dotyczące rynku rolnego.
    </div>
</div>
<br>
<br>
<div class="row">
    <div class="col-md-3"><img src="img/czasopisma/poradnik.bmp"></div>
    <div class="col-md-9">
        <h1>Poradnik Serwisowy</h1>
        <br>
       Poradnik Serwisowy jest dwumiesięcznikiem. W każdym numerze opisana jest budowa i praktyczne wskazówki naprawcze jednego podzespołu pojazdu. Tematy są odpowiedzią na potrzeby rynku warsztatowego. Każdy mechanik, mechatronik, elektryk czy blacharz lub lakiernik znajdzie interesujące go informacje. Autorami Poradników są cenieni specjaliści – praktycy w danej branży. Czasopismo stanowi kompendium nowoczesnej wiedzy warsztatowej.
    </div>
</div>
<br>
<br>
<div class="row">
    <div class="col-md-3"><img src="img/czasopisma/przeglad.bmp"></div>
    <div class="col-md-9">
        <h1>Przegląd Gastronomiczny</h1>
        <br>
      Praktyka i teoria żywienia zbiorowego w Polsce. Nauka o żywieniu człowieka, technologia gastronomiczna, prezentacja nowoczesnych maszyn i urządzeń, marketing, najnowsze informacje z dziedziny żywienia zbiorowego, porady prawne i podatkowe, porady dla początkujących w zawodach związanych z gastronomią, propozycje szefów kuchni, sylwetki właścicieli zakładów gastronomicznych oraz szefów kuchni, aranżacje wnętrz, kalendarz targów i wystaw.
    </div>
</div>
<br>
<br>
<div class="row">
    <div class="col-md-3"><img src="img/czasopisma/raport.bmp"></div>
    <div class="col-md-9">
        <h1>Raport Dyrektora Szkoły</h1>
        <br>
      Miesięczny serwis informacyjno-doradczy jest ważnym źródłem wiedzy każdego dyrektora szkoły. Na łamach miesięcznika znaleźć można informacje o: • nowych i zmienionych przepisach prawnych dotyczących oświaty • istotnych dla szkół regulacjach prawnych • aktualnych wydarzeniach w oświacie • hospitacjach • programach wychowawczych i profilaktycznych szkoły • przeprowadzaniu egzaminów i sprawdzianów • edukacji w Europie • orzecznictwie Miesięcznik publikuje także odpowiedzi na aktualne pytania czytelników.
    </div>
</div>
<br>
<br>
<div class="row">
    <div class="col-md-3"><img src="img/czasopisma/restauracja.bmp"></div>
    <div class="col-md-9">
        <h1>Restauracja</h1>
        <br>
     Specjalistyczny dwumiesięcznik dla restauratorów, inwestorów, właścicieli i managerów lokali gastronomicznych oraz firm cateringowych, a także firm świadczących usługi dla branży HoReCa. Restauracja dostarcza swoim czytelnikom nie tylko przegląd najważniejszych informacji z rynku HoReCa. Tym co wyróżnia to pismo od innych o podobnej tematyce to rozbudowana sekcja narzędziowo-poradnikowa. Zgromadzony wokół pisma zespół najwybitniejszych ekspertów/praktyków z wieloletnim, popartym sukcesami doświadczeniem gastronomicznym, którzy na łamach –Restauracji- dzielą się z czytelnikami swoją wiedzą i praktycznymi poradami z zakresu zarządzania biznesem restauracyjnym.
    </div>
</div>
<br>
<br>
<div class="row">
    <div class="col-md-3"><img src="img/czasopisma/rusia.bmp"></div>
    <div class="col-md-9">
        <h1>Rosyjski Kurier Warszawy</h1>
        <br>
     Jedyne rosyjskojęzyczne pismo w Polsce. Gazeta dla wszystkich, którzy czytają po rosyjsku. Wydawane jest na terenie całej Polski od 1991 roku. O współpracy polsko-rosyjskiej, wspólnych osiągnięciach w dziedzinie kultury, biznesu, reklamy, sporcie i nauce. Reklama usług w języku rosyjskim na terenie Polski. Miesięcznik wydawany w języku rosyjskim adresowany do wszystkich ludzi posługujących sie językiem rosyjskim mieszkających na stałe lub tymczasowo w Polsce albo przybywających tutaj z wizytą (wspólnota rosyjska, biznesmeni ze Wschodu, rosyjskojęzyczni pracownicy polskich firm, studenci rosyjskojęzyczni z krajów byłego ZSRR, itp.)
    </div>
</div>
<br>
<br>
<div class="row">
    <div class="col-md-3"><img src="img/czasopisma/rp.bmp"></div>
    <div class="col-md-9">
        <h1>Rzeczpospolita</h1>
        <br>
    Rzeczpospolita to jeden z liderów prasy codziennej w Polsce. To najczęściej cytowana gazeta w naszym kraju, bez której nie wyobrażają sobie pracy ani szefowie firm, ani politycy, ani zwykli czytelnicy. Z "Rzeczpospolitej" jako pierwsi mogą się dowiedzieć, co nowego w polityce, w gospodarce, w kulturze, czy w sporcie. "Rzeczpospolita" bierze aktywny udział w debacie publicznej na tematy polityczne, obyczajowe, społeczne i kulturalne. Dzisiejsza "Rzeczpospolita" jest jedyną w Polsce gazetą jednocześnie informacyjną i specjalistyczną. Funkcję pierwszej spełnia obszerny główny grzbiet, z bardzo rozbudowanym działem krajowym oraz największym w Polsce działem opinii i publicystyki. Funkcje specjalistyczną pełnią od lat łososiowe i żółte strony "Rz", poświęcone tematyce gospodarczej i prawnej. Zapewniają nam one od lat najwyższe oceny ze strony wymagającego czytelnika fachowego: przedsiębiorców, prawników, inwestorów. I choć konkurencja w tym sektorze prasowym jest z roku na rok coraz większa, zaufanie do "Rzeczpospolitej" jest niezmiennie niezwykle wysokie. "Rz" jest od dawna pismem pierwszego wyboru dla kadry menedżerskiej i kierowniczej.
    </div>
</div>
<br>
<br>
<div class="row">
    <div class="col-md-3"><img src="img/czasopisma/swiat.bmp"></div>
    <div class="col-md-9">
        <h1>Świat Nauki</h1>
        <br>
    Świat Nauki jest polską edycją „Scientific American”, znanego i cenionego na całym świecie miesięcznika popularnonaukowego o ponad 170-letniej tradycji. Trzon każdego numeru tworzy 7-8 obszernych, bogato ilustrowanych artykułów. Większość to tłumaczenia z "Scientific American" lub jego obcojęzycznych edycji. Coraz częściej w "Świecie Nauki" publikują również polscy naukowcy. Obok dużych artykułów czytelnik znajdzie na naszych łamach felietony z pogranicza nauk przyrodniczych i ścisłych, filozofii oraz nauk politycznych, przeglądy nowinek naukowych, informacje ze środowiska akademickiego, odpowiedzi na pytania czytelników oraz recenzje najciekawszych książek popularnonaukowych. Od 2003 roku pod szyldem "Świata Nauki" pojawiają się również monograficzne wydania specjalne. "Świat Nauki" jest wydawany na całym świecie w 18 wersjach językowych w łącznym nakładzie ponad miliona egzemplarzy.
    </div>
</div>
<br>
<br>
<div class="row">
    <div class="col-md-3"><img src="img/czasopisma/the.bmp"></div>
    <div class="col-md-9">
        <h1>The Teacher</h1>
        <br>
 The Teacher jest najlepszym źródłem wiedzy dla wszystkich polskich anglistów. Każde wydanie magazynu zawiera specjalistyczne sekcje, takie jak „Business English” czy „Young Learners”, pozwalające pogłębiać wiedzę w konkretnych obszarach językowych. Warto wspomnieć, że w magazynie zamieszczane są sekcje tematyczne redagowane wyłącznie dla polskiego rynku ELT, np. „Gimnazjum” czy „Matura”. Fachowe treści (praktyczne podradniki, krytyczne analizy, artykuły metodyczne), uzupełnione są przez materiały przygotowane do bezpośredniego użycia na lekcjach i zajęciach. Treść magazynu uzupełniają stałe sekcje nowości wydawniczych i tekstów związanych z kulturą Wielkiej Brytanii oraz innych krajów anglojęzycznych. The Teacher w każdym wydaniu serwuje również swoim czytelnikom inspirującą lekcję praktycznych rozwiązań metodycznych.
    </div>
</div>
<br>
<br>
<div class="row">
    <div class="col-md-3"><img src="img/czasopisma/wiedza.bmp"></div>
    <div class="col-md-9">
        <h1>Wiedza i Życie</h1>
        <br>
Wiedza i Życie to najstarszy polski miesięcznik popularnonaukowy, ukazujący się od 1926 r. Łączy solidną niemal 90-letnią tradycję z nowoczesnym podejściem do upowszechniania osiągnięć nauki. Prostym, przystępnym językiem pisze o tym, co dzieje się w przodujących laboratoriach w Polsce i na świecie. W zrozumiały sposób prezentuje informacje o nowoczesnych technologiach i nowościach w poszczególnych dziedzinach nauki (matematyka, chemia, fizyka, astronomia, elektronika, informatyka). Autorami są dziennikarze popularnonaukowi, specjaliści w swoich dziedzinach. „Wiedza i Życie” jest na bieżąco z nowinkami technicznymi, informuje o ciekawych wydarzeniach, związanych z nauką i edukacją, prezentuje ciekawostki i wyjątkowe zjawiska, zaś wszystko jest ilustrowane atrakcyjnymi zdjęciami.
    </div>
</div>